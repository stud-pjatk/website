<div id="stud-exchange" class="page">
	<div class="content">
		<h1>Wymiana Międzynarodowa</h1>
		<p>
			Studenci i kadra Polsko-Japońskiej Akademii Technik Komputerowych w ramach programu <a href="https://erasmusplus.org.pl">ERASMUS+</a> oraz programów umożliwiających wymianę z uczelniami japońskimi, mają możliwość odbycia części studiów lub godzin dydaktycznych (kadra) w uczelni zagranicznej, a także odbycia stażu za granicą. 
		</p>
		<p>
			Dzięki programom wymiany, do społeczności PJATK corocznie dołączają studenci i kadra z uczelni partnerskich. Goszcząca kadra prowadzi zajęcia dla studentów, goszczący studenci dołączają na semestr lub rok do grona regularnych studentów PJATK.
		</p>
		<p>
			Studia za granicą to okazja do lepszego poznania obcego języka, innego kraju, innej kultury, a przede wszystkim poszerzenia horyzontów i doświadczenia różnych praktyk naukowo-edukacyjnych. Praktyki pozwalają zdobyć cenne doświadczenie, otwierają dostęp do planowania kariery w przedsiębiorstwach poza granicami Polski.
		</p>
		<p>
			Mobilność kadry pozwala na rozwój perspektyw, wymianę doświadczeń, nawiązanie kontaktów profesjonalnych, inicjację międzynarodowych projektów edukacyjnych i naukowych.
		</p>
		<p>
			Studenci PJATK mają możliwość spędzić na wymianie edukacyjnej od 3 miesięcy do jednego roku akademickiego. W przypadku praktyk termin ich realizacji wynosi minimum 2 miesiące. Pobyty dydaktyczne kadry trwają zazwyczaj do tygodnia w ciągu semestru.
		</p>
		<p>
			Studenci i kadra zainteresowani wyjazdami są zobowiązani do aplikowania via odpowiednie formularze online w czasie okresu rekrutacji. Termin aplikacji na studia i praktyki to corocznie koniec I semestru, wyjazdy kadry – corocznie pod koniec II semestru. Informacje o naborach są przekazywane w okresach rekrutacji drogą mailową do odpowiednich grup studentów i kadry PJATK.
		</p>
		<p>
			O przyznaniu stypendiów decydują odpowiednie komisje wydziałowe.
		</p>
		<p>
			Biuro Współpracy Międzynarodowej prowadzą <b>Olga Wroniewicz</b> (koordynator) i <b>Krzysztof Ciemny</b> (kierownik biura).
		</p>
		<h2>Kontakt</h2>
		<p>
			Polsko-Japońska Akademia Technik Komputerowych
			ul. Koszykowa 86/16
			02-008 Warszawa
			<ul>
				<li><a href="tel:+48225844544">Telefon</a></li>
				<li><a href="mailto:pjint@pja.edu.pl">Email</a></li>
				<li><a href="https://www.facebook.com/pjintexchange">Facebook</a></li>
			</ul>
		</p>
	</div>
</div>